# REPTE-ACTIVITAT 3: Visionant el futur amb les ulleres de Manovich: redescobrint la hibridació 




Autor: Josep López Sender


Data: 23/05/2023

![Cultura Digital](https://cdn2.unrealengine.com/09-animate-in-context-1920x1080-4b1ce63db43b.jpg?resize=1&w=1064)



## Plantejament


**Lev Manovich** al seu llibre *"El software toma el mando"* parla sobre la hibridació de diversos mitjans.

> "*Al repasar la evolución del medio informático tras la primera etapa
> de invención y experimentación (1960-1970) hasta la etapa de
> comercialización y adopción generalizada (1980-1990), hemos
> descubierto la tercera vía de la evolución del metamedio ordenador: la
> hibridación. Traducidos a software, los diversos tipos de medios
> empezaron a actuar como especies en una ecología compartida; en este
> caso, un entorno de software compartido. Una vez «liberados» a este
> entorno, han empezado a interaccionar, mutar y producir híbridos."*

Aquesta hibridació, cada cop més generalitzada entre molts dels mitjans crea un nou tipus de mitjans, molt més evolucionats i que comparteixen una simbiosi per l'existència d'aquests.

En aquest article estudiarem el cas d'hibridació entre **Unreal Engine** i **Megascans**.


## Redescrobrint la hibridació: Unreal Engine 

El primer cas d’hibridació que proposo és **Unreal Engine**, un motor de videojocs desenvolupat per **Epic Games** que va sortir l’any 1998 i que s’ha convertit en un dels més utilitzats pels desenvolupadors de videojocs gràcies al seu sistema multiplataforma, al seu sistema de “*blueprints*” utilitzats per programar de manera fàcil i intuïtiva, la capacitat de crear jocs AAA (classificació utilitzada pel videojocs produïts i distribuïts per una distribuïdora important amb un gran marketing y altíssims pressupostos).

La versió original d’**Unreal Engine**, utilitzada pel desenvolupament del joc “*Unreal*” presentava característiques innovadores en aquell moment com els gràfics en 3D en temps real, la il·luminació dinàmica i els mapes de textures detallats. Aquestes característiques van ajudar a popularitzar-lo entre els desenvolupadors de videojocs. Després del llançament del joc "*Unreal*", *Epic Games* va llançar *Unreal Engine* com un producte independent sota llicència, aquest fet va permetre que altres desenvolupadors de jocs l'utilitzessin per desenvolupar els seus propis títols.

El 2002 *Epic Games* va treure la segona versió d'*Unreal Engine*, aquesta versió incorporava millores significatives als gràfics i a la física dels materials. Tots aquests avenços van permetre als desenvolupadors a crear jocs encara més realistes i impressionants. El 2004 va sortir la tercera versió d'*Unreal Engine*, una de les versions més exitoses d'aquest motor de videojocs. *Unreal Engine 3* va impulsar la creació de molts jocs populars com "*Gears of War*" i "*BioShock*", gràcies a la seva capacitat gràfica avançada i a la flexibilitat d'adaptació als diferents dispositius.

![Bioshock](https://cdn1.epicgames.com/offer/e9e3ee13329f434f94105e6ec63435e0/EGS_BioShockRemastered_MassMediaGames_S1_2560x1440-cb7067c24252c5602497ab42fc488eed)

El 2014 va sortir *Unreal Engine 4*, aquesta versió va introduir un enfocament més accessible i orientat a la comunitat, permetent a petits desenvolupadors i estudis accedir a la seva versió completa i gratuïta d'aquest motor. També es van introduir millores significatives en la qualitat visual i un conjunt d'eines molt més intuïtives.

Actualment Unreal Engine compta amb la versió 5. Aquesta versió incorpora integracions amb MetaHuman, Twinmotion, Megascans, RealityScan, un aprenentatge automatitzat de deformacions, millores en la càmera virtual, entre altres millores. Gràcies a totes aquestes integracions fan que aquest programari sigui una eina molt versàtil a l'hora de generar el nostre contingut.

**Unreal Engine** és la hibridació de diferents components que ens permeten desenvolupar videojocs, animacions interactives, produccions cinematogràfiques o efectes visuals entre altres creant noves experiències i formes d'entreteniment. *Unreal Engine* ha permès la hibridació en l'àmbit dels medis, aquest motor no solament s'utilitza per crear jocs sinó que també per crear continguts i experiències audiovisuals, cinematogràfiques i pel·lícules generades per ordinador, fusionant tècniques i estils de producció cinematogràfica amb interactivitat, generant noves formes de contar històries i crear experiències immersives.

![Mandalorian](https://cdn2.unrealengine.com/Unreal+Engine%2Fblog%2Fforging-new-paths-for-filmmakers-on-the-mandalorian%2FMandalorian_HUC-066962.PIP-1920x1280-32edf8b55f3152ae9083ce1586f55f06bc5d4ccd.jpg)

*Unreal Engine* també és una hibridació d'elements visuals i sonors. El motor ha evolucionat constantment en la seva qualitat gràfica i la capacitat de renderitzar imatges fotorealistes, d'aquesta manera ha permès la fusió de la realitat amb entorns virtuals generant entorns i personatges cada cop més detallats i realistes. Aquest mateix motor gràfic ens dona la possibilitat de treballar la il·luminació en temps real, calculant, adaptant i generant aquesta de manera visual.

La incorporació del motor de so i eines de disseny i desenvolupament d'àudio han facilitat la incorporació de sons i bandes sonores, creant experiències auditives evolvents de gran qualitat. Aquest programari també incorpora un motor encarregat d'aplicar la física dels elements, calculant aplicant-les als objectes virtuals que interactuen dins del projecte que desenvolupem, generant col·lisions i aplicant gravetat a aquests objectes.

![enter image description here](https://docs.unrealengine.com/4.27/Images/ProgrammingAndScripting/Blueprints/UserGuide/Types/LevelBlueprint/add_event_details_tab.webp)

Una altra forma d'hibridació que trobem dins d'**Unreal Engine** és la interacció entre els desenvolupadors i els usuaris, creant un marc d'intercanvi i col·laboració de coneixements amb usuaris de tot el món. Aquest fet ha portat a la combinació d'idees, tècniques i estils de desenvolupament en un context global, generant noves solucions y enfocaments per la creació de jocs i aplicacions interactives.  
  
En definitiva aquesta plataforma ha facilitat la fusió i mescla de diferents estils, gèneres, medis i coneixements i a través de la seva adopció ha anat evolucionant generant noves formes de desenvolupament, d'expressió i d'experiències interactives en la nova cultura digital.




## Redescrobrint la hibridació: Megascans

**Megascans** és una biblioteca d'assets d'escaneig 3D desenvolupada per **Quixel**, una empresa dedicada a la creació d'eines i recursos per la indústria dels videojocs i la visualització arquitectònica. *Quixel* va ser creada l'any 2011 i des dels seus inicis aquesta es va centrar en la creació d'art i dissenys pels videojocs, pel·lícules i anuncis publicitaris. A causa que els hi era molt complicat trobar recursos visuals de qualitat per poder desenvolupar els seus projectes, el 2014 van crear *Megascans* com una biblioteca d'escaneig 3D. La idea principal era capturar i digitalitzar el món real per crear una àmplia gamma de materials i elements ambientals que els poguessin utilitzar diferents artistes i desenvolupadors pels seus projectes.

![enter image description here](https://blog.megascans.se/wp-content/uploads/2021/05/bridgeinsideue5.jpg)

La primera versió de *Megascans* es va centrar a capturar els materials, textures i elements de la superfície del món real com roques, vegetació, paviments i metalls. Aquest procés s'havia de fer amb diferents equips d'escaneig col·locats a diferents llocs per poder capturar les dades. Finalment, aquestes dades es processaven i ja es podien utilitzar al programari corresponent. A mesura que *Megascans* va anar creixent aquest va incorporar models 3D d’alta qualitat i escanejos de superfícies complexes com objectes complexos, edificis i estructures arquitectòniques.

El 2019, ***Epic Games***, la companyia desenvolupadora d'***Unreal Engine*** va adquirir ***Quixel i Megascans*** i el va integrar de manera gratuïta al seu programari, permeten l'accés a les seves biblioteques i recursos pel desenvolupament de videojocs i dissenys en 3D. *Megascans* ha continuat creixent i evolucionant ampliant la seva biblioteca d'*assets* i millorant la seva tecnologia d'escaneig 3D. A part de la seva integració amb Unreal Engine, Megascans es pot fer servir en altres programaris de disseny en 3D, fent que sigui una eina molt versàtil per artistes i desenvolupadors, que els ha permès accedir a una àmplia gamma d'elements i textures.

> “La creación de contenido 3D fotorrealista es una tarea costosa en el desarrollo de juegos y la producción de películas. Al unirse a Quixel para hacer Megascans gratis para todos los usos en Unreal Engine, este nivel de arte está ahora disponible para todos, desde los estudios de triple-A hasta los indies”

Cita el fundador y CEO d'*Epic Games*, Tim Sweeney.

En el cas de ***Megascans***, la hibridació segons *Lev Manovich* es produeix al combinar la captura digital de la realitat física amb la producció d’imatges i entorns virtuals. Aquests són capturats amb precisió, preservant la seva apariència física i textures uniques. Aquests elements es transformen amb models digitals que podràn ser modificats, adaptats i utilitzats en aquests entorns virtuals.


### Referències i bibliografia web

* Manovich, Lev. (2013). *El Software toma el mando*. Barcelona: Editorial UOC.
* Wikipedia - Unreal Engine [en línia] [consulta: 21/05/2023]. Disponible a: https://es.wikipedia.org/wiki/Unreal_Engine
* Epic Games - Wikipedia [en línia] [consulta: 21/05/2023]. Disponible a: https://en.wikipedia.org/wiki/Epic_Games
* Unreal Engine [en línia] [consulta: 21/05/2023]. Disponible a: https://www.unrealengine.com/es-ES/
* Quixel [en línia] [consulta: 21/05/2023]. Disponible a: https://quixel.com/
* Unreal Engine, qué es y para qué sirve | El Blog de Akademus [en línia] [consulta: 21/05/2023]. Disponible a: https://www.akademus.es/blog/emprendedores/unreal-engine-que-es-y-para-que-sirve/
* Physically based rendering - Wikipedia [en línia] [consulta: 21/05/2023]. Disponible a: https://en.wikipedia.org/wiki/Physically_based_rendering
* ¿Qué es Quixel? 3 herramientas Render en UE4 - UT-HUB [en línia] [consulta: 22/05/2023]. Disponible a: https://www.ut-hub.com/quixel-3-herramientas-render-para-unreal-engine/
* Megascans está disponible gratis para usuarios de Unreal Engine [en línia] [consulta: 22/05/2023]. Disponible a:https://www.eurogamer.es/megascans-esta-disponible-gratis-para-usuarios-de-unreal-engine
* Episode 271 - Quixel Megascans - Allan Mckay [en línia] [consulta: 23/05/2023]. Disponible a https://www.allanmckay.com/271/
----


Llicència: Repositori desenvolupat sota llicència Creative Commons [CC BY-SA 4.0.](https://creativecommons.org/licenses/by-sa/4.0/deed.es) 


